{
  "book": "Salmernes Bog",
  "abbreviation": "Sl",
  "chapter": 141,
  "translation": 75,
  "contributors": [
    {
      "name": "Jørgen Bækgaard Thomsen",
      "type": "Oversættelse"
    },
    {
      "name": "Trine Tøndering",
      "type": "Litterært tjek"
    }
  ],
  "verses": [
    {
      "text": "\fSalme af David.\fJHVHv, jeg råber til dig, skynd dig til mig,\flyt til min røst når jeg kalder på dig.",
      "title": "Råb om bønhørelse",
      "number": 1,
      "version": 1493330400000,
      "footnotes": [
        {
          "text": "Verbet står i qatal, der her har præsentisk betydning, men angiver at bønnen er fremført gennem længere tid.",
          "type": "T",
          "position": 33
        }
      ]
    },
    {
      "text": "\fLad min bøn gælde som et røgelsesoffer for dit ansigt,\fmine løftede hænder som et aftenafgrødeoffer.",
      "title": "Bøn om styrke mod fristelsen",
      "number": 2,
      "version": 1493330400000,
      "footnotes": [
        {
          "text": "Ordret: »være tilberedt«.",
          "type": "T",
          "position": 18
        },
        {
          "text": "Ordret: »min hænders opløften«.",
          "type": "T",
          "position": 75
        }
      ]
    },
    {
      "text": "\fJHVHv, sæt vagt ved min mund,\fvogt mine læbers dør.",
      "number": 3,
      "version": 1493330400000
    },
    {
      "text": "\fBøj ikke mit hjerte til en ond sag,\ftil at udføre gerninger i ugudelighed\fmed mænd som handler ondt,\fog lad mig ikke få smag for deres lækkerbiskener!",
      "title": "Bøn om at blive befriet fra det ondes magt",
      "number": 4,
      "version": 1493330400000
    },
    {
      "text": "\fLad en retfærdig slå mig i nåde og revse mig,\fsådan olie til hovedet skal mit hoved ikke afvise,\ffor min bøn er stadig rettet mod deres ondskab.",
      "number": 5,
      "version": 1493330400000,
      "footnotes": [
        {
          "text": "nåde",
          "type": "N",
          "position": 32
        },
        {
          "text": "Sætningen og oversættelsen er omdiskuteret. I denne oversættelse er ordet »sådan« underforstået. Meningen er da at revselsen er som gæstevenskabets olie.Septuaginta, som følges af mange, har ikke læst: *rōˀš* (»hovedet«), men: *rāšāʕ*: »gudløs, uretfærdig«. Samtidig er det nødvendigt at rette verbet: *yānî* (»afvise«) til: *yᵊnāʔ*: »skal smykke«. Oversættelsen bliver: »en gudløs’/uretfærdigs olie skal ikke smykke mit hoved«.En tredje mulighed er at *rōˀš* (»hovedet«) her skal forstås som: »toppen, det bedste«, og verbet: *yānî* (»afvise«) også her rettes til: *yᵊnāʔ*: »skal smykke«. Det giver oversættelsen: »Må den fineste olie ikke smykke mit hoved«.",
          "type": "E",
          "position": 97
        },
        {
          "text": "Ordret: »for stadig og min bøn mod/under(i deres ondskab)«. Tilknytningspartiklen: *wᵊ* (»og«) bruges undertiden til at knytte to udtryk nært sammen, her er det: »stadig« og: »min bøn«. Der kan evt. også oversættes: »for min bøn varer ved trods deres ondskab«.",
          "type": "E",
          "position": 145
        }
      ]
    },
    {
      "text": "\fDeres herskere skal styrtes i hænderne på klippen,\fog de skal høre at mine ord var liflige.",
      "number": 6,
      "version": 1493330400000,
      "footnotes": [
        {
          "text": "Ordret: »dommere«. Israels dommere var egentlig folkets ledere.",
          "type": "T",
          "position": 15
        },
        {
          "text": "Verset er omdiskuteret. Verberne står i qatal, der oftest skal oversættes ved fortid, men her er de formodentlig udtryk for en vished om fremtiden.En anden mulig oversættelse er: »Hvis de blev styrtet i hænderne på klippen, deres herskere, / ville de høre at mine ord var liflige«. En del oversættere vil slette ordet: *selaʕ* (»klippe«). Det letter teksten, men er uden støtte i håndskrifter eller gamle oversættelser.En tredje mulighed er at opfatte »klippe« som synonym for Gud og *šōfᵊṭêhem* (»deres herskere/dommere«) som pluralis majestatis. Det vil give oversættelsen: »Når de er faldet i hænderne på Klippen, deres dommer, skal de erfare at mine ord var liflige«.",
          "type": "E",
          "position": 92
        }
      ]
    },
    {
      "text": "\fSom når en pløjer og bryder jorden op,\fer vore knogler spredte ved Dødsrigets gab.",
      "title": "Sammenfattende bøn",
      "number": 7,
      "version": 1493330400000,
      "footnotes": [
        {
          "text": "Den gamle syriske oversættelse og nogle håndskrifter til Septuaginta har: »deres knogler«, på hebraisk: *ʕaṣmêhem* i stedet for: *ʕᵃṣāmênû*. Det giver god mening, men fejlskrivningen er vanskelig at forklare. Den masoretiske tekst må betyde at Davids og alle de frommes kræfter er fuldstændig udtømte. Menneskelig set er de besejret.",
          "type": "E",
          "position": 55
        }
      ]
    },
    {
      "text": "\fJa, til dig, JHVHv, Herre, er mine øjne rettet,\fhos dig har jeg søgt tilflugt, giv mig ikke hen i døden!",
      "number": 8,
      "version": 1493330400000,
      "footnotes": [
        {
          "text": "Masoreterne har her ikke – som oftest – vokaliseret JHVH som: »Herre« (*ʔᵃdōnāʸ*), men som »Gud« (*ʔᵊlōhîm*).",
          "type": "E",
          "position": 20
        },
        {
          "text": "Ordret: »udgyd ikke min sjæl«.",
          "type": "T",
          "position": 105
        }
      ]
    },
    {
      "text": "\fBevar mig fra kraften i den fælde som de har lagt ud for mig,\fog fra deres snare som handler syndigt.",
      "number": 9,
      "version": 1493330400000
    },
    {
      "text": "\fLad de ugudelige falde i egen fælde,\fmens jeg selv samtidig slipper fri.",
      "number": 10,
      "version": 1493330400000,
      "footnotes": [
        {
          "text": "Kan også oversættes: »uretfærdige«.",
          "type": "T",
          "position": 17
        },
        {
          "text": "Ordret: »hans/sine fælder«. Meningen er sandsynligvis: »hver i sin egen fælde«.",
          "type": "T",
          "position": 37
        }
      ]
    }
  ]
}